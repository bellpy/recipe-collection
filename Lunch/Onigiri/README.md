# Onigiri

Forberedelsestid: 20 min

Tilberedningstid: 25 min

Samlet tid: 45 min

Antal onigiri: 10 styks

## Ingredienser
- 2½ dl sushi- eller grødris (klistreris)
- 400 ml vand
- 4 spsk. ris- eller æblecidereddike
- 2 spsk. sukker
- 1 tsk. salt

**Fyld**
- 2 spsk. soya
- 1 spsk. sukker
- 1 spsk. mayonnaise
- 1 dåse tun
- Tangplader (skåret i 3-5 cm tykke bånd)

## Fremgangsmåde
1. Vask risene i koldt vand indtil det overskydende vand bliver klart (så har man nemlig vasket den overskydende stivelse ud af risene).
2. Kom dernæst risene i en gryde sammen med vandet og kog dem i ca. 15 minutter.
3. Sluk for varmen efter 15 minutter, kom et låg på gryden og lad risene dampe færdige i ca. 10 minutter.
4. Fordel de kogte ris i et fad så de ligger i et tyndt lag.
5. Rør eddike sammen med sukker og salt og hæld blandingen over de lune ris.
6. Brug en palet til at fordele og blande eddikeblandingen sammen med riskornene og stil de nu krydrede ris til side.
7. Rør nu en marinade sammen bestående af soya, sukker og mayonnaise og stil den til side.
8. Steg nu tunen på en varm pande til stort set al væden er væk.
9. Tilsæt nu marinaden, vend det hele sammen og fjern fyldet fra varmen.
10. Dyp nu fingrene i lidt vand, så risene ikke klistre alt for meget.;Tag dernæst ca. 1 spsk. ris, form den til en kugle og lav en lille fordybning heri.
11. Kom ca. 1 tsk. fyld i fordybningen og kom bagefter endnu en spsk. ris oven på og pak fyldet helt ind i ris.
12. Brug nu hænderne til at forme onigirien til en trekant, og dæk bunden til med et stykke tang.

## Videre overvejelser

## Kilde
https://nerdytreats.dk/onigiri-fra-pokemon/
##
